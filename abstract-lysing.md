# UDIT 2023 Lysing: Utvida samandrag

UDIT (Utdanning og Didaktikk i IT-faga) går av stabelen 
27.-30. november 2023.  Fristen for bidrag med full artikkel
er ute 1. september.  No inviterer me til bidrag utan skriftleg
publikasjon.  Desse vert administrativt vurderte basert på
samandrag.  Dei vert ikkje fagfellevurderte og gjev dermed 
ikkje publikasjonspoeng, men me trur at dei kan bidra minst
like mykje til ein god konferanse.

Samandrag aksepterte i år er særleg velkomne som fulle
fagartiklar til neste år.

## Om UDIT

UDIT (Utdanning og Didaktikk i IT-faga) er nasjonal møteplass for
vitskapleg publisering, diskusjon og utveksling av røynsler knytt til
undervising og læring i IKT i høgare utdanning. Me ynskjer bidrag på
eitkvart tema knytt til utdanning, læring, didaktikk, og bruk av IKT
i læring.  Om du har fått ny innsikt eller gode idéar gjennom utvikling
av undervising og læremateriell, så er UDIT en arena for deg.
Konferansen skal vera fagleg, men perspektivet er frå praksis og ikkje
frå fagpedagogisk forsking.


## Praktiske Instruksar

+ Innsending via 
  [EasyChair](https://easychair.org/conferences/?conf=nikt2023).
  Merk at konferansen heiter NIKT 2023;
  UDIT er registrert som spor (*track*).
+ Samandraga skal vera maksimalt ca. éi side (sjå bort frå
  forfattaradresser og andre metadata når du vurderer lengda).
+ Bruk malen frå *LNCS Springer Computer Science Proceedings*.
  Sjå
  [https://www.springer.com/gp/computer-science/lncs/conference-proceedings-guidelines](https://www.springer.com/gp/computer-science/lncs/conference-proceedings-guidelines)
    + Ikkje ta med noko samandrag (abstract) av det utvida 
      samandraget.
+ Primærspråket for konferansen er norsk/skandinavisk.
  Det er likevel høve til å skriva og halda føredrag på engelsk.
+ Fristen for utvida samandrag er 13. oktober 2023.
+ Aksepterte bidrag får melding seinast 20. oktober
+ Bidrag vert vurderte etter to kriterium:
    + Relevans for konferansen
    + Potensiale for å stimulera diskusjon om undervising og læring

## Programkomitéen

Komitéleiing
+ Leiar: Hans Georg Schaathun, NTNU - Noregs Teknisk-Naturvitskaplege Universitet
+ Teiknisk nestleiar: Yngve Lindsjørn, Universitetet i Oslo
+ Lokal nestleiar: Erlend Tøssebro, Universitetet i Stavanger

Komitémedlemmer
+ Salah Uddin Ahmed, USN
+ Per-Arne Andersen, Universitetet i Agder
+ Marcin Fojcik, Høgskulen på Vestlandet
+ Laurence Habib, OsloMET
+ Birgit Krogstie, NTNU - Noregs Teknisk-Naturvitskaplege Universitet
+ Per Lauvås, Høyskolen Kristiania 
+ Henrik Hillestad Løvold, UiT Noregs arktiske universitetet
+ Robin Isfold Munkvold, Nord Universitetet
+ Torstein Strømme, Universitetet i Bergen
